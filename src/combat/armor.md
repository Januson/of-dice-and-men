# Zbroj

Prošívanice, kroužkové košile, železné pláty či masivní štíty. Hrdinové se mohou chránit před zraněními různými způsoby. 

## Zbroje v boji
Dobře obrněného protivníka je velmi obtížné zranit. Ke zranění protivníka v těžkém brnění je potřeba dosáhnout větší převahy, než jaká je zbroj zasaženého. Pokud je převaha nižší než úroveň zbroje, zasažený neutrpí žádné zranění. Finty však nejsou zbrojí nijak ovlivněny. 

Úroveň zbroje:
 - Zvyšuje převahu potřebnou pro způsobení zranění.
 - Neovlivňuje finty.

> Válečník Mordan byl zasažen. Jeho soupeř Kaval má převahu 3 a chtěl by tak mordanovi způsobit těžké zranění. Mordan však má úroveň zbroje 5 a tak se Kavalův útok jen neškodně odrazil od Mordanova brnění.

## Překonání zbroje
I hodně obrněné postavy však mají slabiny. Jednou takovou slabinou jsou průrazné zbraně. Zbraně s vysokou průrazností jsou z pravidla tupé a drtivé. 

Průraznost zbraně značí, jak velkou část zbroje je daná zbraň schopna překonat.

> Kavalovi přiběhl na pomoc Predrag a nad Mordanem má také převahu 3. Predrag však útočí velkým válečným kladivem, které má průraznost 6. Jeho útok tak plně překoná Mordanovu zbroj a způsobí mu těžké zranění.

## Štíty
Kvalitní brnění je drahé a není snadné jej získat. Štíty jsou levnější a běžnější. Ochrání však i postavy, které již nějaké brnění nosí.

Štít je druhý způsob, jak zvýšit svoji ochranu zbroje. Postava se za ním může krýt a snížit tak šanci, že bude protivníkem zasažena. Štíty udávají ochranu podle svoji velikosti. Lze je kombinovat s brněním a ještě tak zvýšit svoji ochranu zbroje

Především však štít postavu chrání i před průraznými zbraněmi.

Štít:
 - Zvyšuje úroveň zbroje.
 - Poskytuje krytí před střelbou.
 - Průrazné zbraně nesnižují zbroj poskytovanou štítem.

> Těžce zraněný Mordan popadl štít ležící na zemi. Zvýšil si tak svoji zbroj na 7.

## Překonání štítu
Štíty poskytují svým nositelům značnou výhodu. Postavy se však mohou naučit řadu fint, s jejiž pomocí se protivníkova štítu mohou zbavit.

Štít mohou vyrazit ze soupeřovy ruky. K tomu slouží finta odzbrojení. Štít lze také zničit. Toho lze docílit fintou zničení štítu nebo také zbraní k tomu určené.

Takovou zbraní bylo římské pilum, oštep, který legionáři vrhali proti svým nepřátelům. Při zásahu se pilum zabodlo do štítu a zpětné háčky bránily jeho vytažení. Štít se tak stal mnohem těžším a neohrabaným.

Příklady překonání štítu:
 - Finta [odzbrojení](moves/disarm.md),
 - Finta zničení štítu,
 - Zbraně určené k ničení štítu.

> Kaval má nad Mordanem převahu 5, ale ani tak by se mu ho nepodařilo dorazit. Mordan však nemá štít připoutaný k ruce, a tak Kaval použije odzbrojení a vyrazí mu štít z ruky.
