# Skupinový boj

Pokud postava bojuje s více soupeři najednou, je schopna v jednom kole
ohrozit tolik soupeřů, kolik je polovina jejího celkového počtu úspěchů
(Zaokrouhleno dolů).

Zbraně na dálku zpravidla nemohou zvítězit nad více něž jedním soupeřem za
kolo. Nicméně i střelecký bojový hod stále slouží jako obrana proti jednomu
nebo více útoky. Každý se dokáže bránit více soupeřům v jednom kole.

> Malarak čelí dvěma skřetům. Malarakovo útočné číslo je 5K6. To znamená,
> že v tomto kole je Malarak schopen bojovat a zvítězit právě nad dvěma
> nepřáteli. Útočné číslo obou skřetů, které napadl je 5K6. První skřet
> hodil 4 úspěchy a druhý 5. Malarak hodil 4 úspěchy. To znamená, že s
> prvním skřetem si byli v tomto kole rovni, ale druhý skřet Malaraka
> přemohl a způsobil mu lehké zranění.
>
> V dalším kole Malarak i s přepočítaným útočným číslem (5kž -1k6 za lehké
> zranění) hodí znovu 4. Oba skřeti v tomto kole hodí jedinný úspěch.
> Malarak oběma způsobí vážné zranění. Protože vážné zranění postavu
> zabije, nebude-li v blízké budoucnosti ošetřeno, dají se skřeti na útěk a
> zanechají za sebou stopu krve. 
