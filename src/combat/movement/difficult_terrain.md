# Náročný terén

Hromady trosek, trnité houští, příkré schodiště, sněhové závěje či zrádné
mokřady. Nepřátelé málokdy číhají v prázdných síních nebo na pustých
pláních. Bojiště místy leží na náročném terénu.

Pohyb náročným terénem je obtížnější a vyžaduje oparnost. Každý sáh pohybu
náročným terénem stojí 1 sáh pohybu navíc.

Místo s tvorem, ať už přátelským či nepřátelským, se také počítá jako 
náročný terén.

## Nástrahy

Občas se může stát, že terén je nejen obtížný, ale také zrádný. V těchto
případech může vypravěč usoudit, že na cestě za překonáním náročného terénu
hrozí víc než krátké zdržení.

- Na zamrzlém jezeře hrozí, že upadneš.
- Při prodírání trnitým houštím hrozí, že se zamotáš.
- Na cestě bažinou hrozí, že se propadneš.

Vypravěč určí obtížnost výzvy, kterou každý přecházející tvor musí
překonat. V opačném případě se zdrží déle, než plánoval.

> Silas utíká před skupinou hrdlořezů. Jestli ho chytí, je s ním ámen.
> Do vesnice už to není daleko, ale mezi ním a bezpečím leží
> zamrzlá řeka.
>
> Vypravěč určil, že překonání zamrzlé řeky je výzva s obtížností 3. Silas
> měl štěstí, jen tak tak se mu povedlo přejít, aniž by upadl. Hrdlořezové
> takové štěstí neměli. Jeden upadl a druhý se úplně probořil. V patách
> mu tak zůstal poslední z nich. 
