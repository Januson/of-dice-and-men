# Běžný pohyb

Ve svém tahu se můžeš pohnout až do vzdálenosti dle tvé rychlosti. Svou
rychlost můžeš využít celou nebo se nemusíš pohnout vůbec. Rychlejší
tvorové jsou schopni urazit delší vzdálenost.

> Rytíř Duncan čelí harpii. Duncan má rychlost 5. V souboji je tedy
> schopný ujít 5 sáhů.
>
> Harpie je létající nestvůra a čelit takové nestvůře na otevřeném poli
> je sebevražda. Rozhodne se tedy pohnout 4 sáhy mezi nedaleké stromy,
> kde pro něj bude souboj s létající nestvůrou výhodnější. Poslední sáh 
> pohybu se rozhodne nevyužít.

## Rozdělení pohybu

Pohyb nemusí vždy znamenat jen chůzi. Může se jednat o běh, skákání,
šplhání nebo plavání. Tyto různé druhy pohybu je možné libovolně kombinovat
s chůzí, nebo mohou tvořit celý pohyb.

Ať se pohybuješ jakkoliv, délku každé části svého pohybu odečteš od
své rychlosti, dokud celou svou rychlost nevyčerpáš, nebo dokud svůj pohyb
neukončíš.

Pokud má tvor rychlost 3 a rychlost letu 9, pak za každý sáh
rychlosti může uletět 3 sáhy. Pokud tedy uletí 6 sáhů, přistane a 
dál chce jít, může ujít pouhý 1 další sáh.

> Harpie, se kterou Duncan bojoval a kterou v souboji těžce zranil se
> pokouší o útěk, má rychlost 3 a rychlost letu 12.
>
> Dva sáhy pohybu využije k chůzi, aby se dostala z dosahu Duncanova kopí.
> Zbylou třetinu pohybu 
