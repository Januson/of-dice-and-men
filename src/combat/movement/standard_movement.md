# Běžný pohyb

Ve svém tahu se můžeš pohnout až do vzdálenosti dle tvé rychlosti. Každý
bod rychlosti se rovná jednomu sáhu pohybu. Svůj pohyb můžeš využít celý
nebo se nemusíš pohnout vůbec. Rychlejší tvorové jsou schopni urazit delší
vzdálenost.

Při šplhání, plavání, nebo plazení vyžaduje každý uražený sáh jeden bod
rychlosti navíc. Vyšplhat jeden sáh tedy vyžaduje 2 body rychlosti. Tento
pohyb vyžaduje jeden další bod rychlosti pokud se pohybuješ přes náročný
terén.

> Rytíř Duncan čelí harpii. Duncan má rychlost 5. V souboji je tedy
> schopný ujít 5 sáhů.
>
> Harpie je létající nestvůra a čelit takové nestvůře na otevřeném poli
> je sebevražda. Rozhodne se tedy pohnout 4 sáhy mezi nedaleké stromy,
> kde pro něj bude souboj s létající nestvůrou výhodnější. Poslední sáh
> pohybu se rozhodne nevyužít.

## Rozdělení pohybu

Pohyb nemusí vždy znamenat jen chůzi. Může se jednat o běh, skákání,
šplhání nebo plavání. Tyto různé druhy pohybu je možné libovolně kombinovat
s chůzí, nebo mohou tvořit celý pohyb.

Ať se pohybuješ jakkoliv, poměrnou délku každé části svého pohybu odečteš
od své rychlosti, dokud celou svou rychlost nevyčerpáš, nebo dokud svůj
pohyb neukončíš.

Tvor s rychlostí 3 a rychlostí letu 9, pak za každý bod rychlosti může
uletět 3 sáhy. Pokud tedy uletí 5 sáhů, přistane a dál chce jít, může ujít
pouhý 1 další sáh.

> Harpie, se kterou Duncan bojoval a kterou v souboji těžce zranil se
> pokouší o útěk, má rychlost 3 a rychlost letu 12.
>
> Dva sáhy pohybu využije k chůzi, aby se dostala z dosahu Duncanova kopí.
> Zbylou třetinu pohybu pak využije k odletu.

## Ležení

Bojovníci se často ocitnou ležící na zemi. Ať už je někdo srazí nebo si
sami lehnou. Ve hře se berou jako ležící.

Pokud ležíš a s někým bojuješ, postavení se spotřebuje celý tvůj pohyb.
Musíš vyčkat a vybojovat si pro zvednutí vhodnou chvíli. Pokud s nikým
nebojuješ, pak postavení se stojí polovinu tvého pohybu zaokroukleno
nahoru.

Lehnout si můžeš kdykoliv během svého tahu, aniž bys spotřeboval svůj
pohyb.

## Skákání


