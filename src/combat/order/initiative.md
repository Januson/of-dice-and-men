# Pohotovost

Před začátkem samotného boje je potřeba určit pořadí, v jakém
budou postavy bojovat. K tomuto účelu slouží pohotovost.

Pro určení pohotovosti si každý účastník boje hodí na hbitost. Tedy 
základní hod plus výhoda za každý bod hbitosti postavy. Postava se
třemi body hbitosti tedy bude mít hod na pohotovost **3k6+3**, zatímco
postava se třemi body zdatnosti bude mít hod na pohotovost **3k6**.

Výsledná pohotovost pak slouží k určení pořadí. Vyšší pohotovost
znamená pohotovější jednání.

> Astrid, hbitá zlodějka, má základní hod 3. Z toho dva body má ve
> hbitosti. Její hod na pohotovost je tedy **5k6**.
> 
> Aivar, strážný, který Astrid načapal slídit kolem pevnosti, má také
> základní hod 3. Narozdíl od Astrid však nemá žádné body hbitosti.
> Jeho hod na pohotovost je tedy **3k6**.

## Volitelné pravidlo

Samotný počet úspěchů může být v souboji větších skupin nedostatečný.
V takovém případě je možné použít prostý součet padlých čísel namísto
počtu úspěchů. Postava s hodem **4k6** tedy může dosáhnout pohotovosti
**4-24**.

> Dle předchozího příkladu by tedy Aivar mohl dosáhnout pohotovosti
> **3-18**, zatímco Astrid by mohla dosáhnout pohotovosti **5-30**.
