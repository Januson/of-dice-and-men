# Překvapení

Skupina podlých lupičů se ukrývá v podrostu. Zazní znamení a oni se
vrhnou na projíždějícího obchodníka. V těchto situacích získá jedna
strana vůči druhé moment překvapení. To se může stát u přepadení ze
zálohy, léčky, nebo třeba zrady.

Pokud se ani jedna strana nesnaží tu druhou přepadnout, všimnou si sebe
navzájem a střet pokračuje jako běžný souboj. V opačném případě hozhodne
střet mezi kradmostí skrývající se strany a pozorností přepadené strany.
Každý tvor, který si nevšimne hrozby, je na začátku souboje překvapený.

Souboj probíhá stejně jak je popsáno u běžného souboje, s tím rozdílem,
že překvapená strana nemůže v tomto kole využít svoji převahu ke zranění
protivníka, může však použít fintu.

Jeden člen skupiny může být překvapený, i když ostatní členové jeho
skupiny překvapení nejsou.
