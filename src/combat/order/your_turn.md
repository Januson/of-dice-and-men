# Tvůj tah

Ve svém tahu se můžeš přemístit, mluvit, bojovat či jinak jednat.
Nejběžnější činnosti, které můžeš dělat, jsou popsané v části "Činy v boji"
dále v této kapitole.

Ve svém tahu se můžeš vzdát pohybu, provedení činu nebo se tahu úplně
vzdát. Pokud se nemůžeš rozhodnout, jak naložit se svým tahem, zvaž
obranu nebo pomoc spolubojovníkovi.

### Výrok a odezva
Na začátku svého tahu musí každý bojující vyřknout svůj záměr. Pořadí
je dáno pohotovostí. Bojující s nejnižší pohotovostí začíná.
Bojující s vyšší pohotovostí tak mohou reagovat a jednat podle záměru
jiného bojujícího. Jakmile bojující vyřkne svůj záměr, už jej nemůže
nijak změnit. Musí se o něj pokusit i když mu v tom někdo brání.
Bojující, kteří vyřknou svůj záměr později, mají v boji výhodu. Bojující
s nižší pohotovostí již nemohou na jejich výrok reagovat.

Pokud mají dva a více bojujících stejnou pohotovost, mohou se
dohodnout, kdo bude první. Při sporu rozhodne vypravěč, případně
může rozhodnout o jejich pořadí hod kostkou.

> Zlodějka Astrid padla do léčky městských stráží a je ve slepé
> uličce. Astrid má pohotovost 4. Strážník Tiaw má pohotovost 6.
>
> Astrid vidí o střechu opřený žebřík a na začátku svého tahu řekne,
> že po něm vyšplhá a unikne tak strážím. Tiaw, který má vyšší
> pohotovost než Astrid, jí v tom chce zabránit. Rozhodne se reagovat
> a do žebříku kopne, aby jej shodil.

### Jednání
Po plánování přichází na řadu bojové hody. Ačkoliv boj probíhá
téměř ve stejnou chvíli, v některých případech je důležité vědět,
čí meč dopadl dřív. Ve sporných případech vždy zvítězí postava s
vyšší pohotovostí.

> Vypravěč rozhodl, že převržení žebříku bude pro Tiawa běžná
> bojová akce a jelikož je jeho halapartna vhodnou zbraní pro
> převracení žebříků, může ji Tiaw při tomto útoku použít.
>
> Tiawův bojový hod je 5k6 (3k6 za jeho body hbitosti a 2k6 za
> dovednost s halapartnou). Pro shození žebříku dosáhl 4 úspěchů.
>
> Vypravěč řekne Astrid, aby si hodila na překonání výzvy (hbitost).
> Za normálních okolností by vylezení po žebříku mělo úroveň
> výzvy (CL) 0, ale s Tiawem pokoušejícím se žebřík shodit je CL 4.
>
> Pokud Astrid uspěje, úspěšně unikne na střechu a žebřík se za ní
> zřítí. Pokud neuspěje, natluče si a Tiaw ji odvede v poutech.
