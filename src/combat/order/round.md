# Kolo Boje

Každé kolo trvá přibližně šest sekund. Během této doby se může každý účastník
boje pohnout, mluvit či bojovat.

Během kola má každý účastník boje svůj tah. Ten může

Kolo končí tahem účastníka, jakmile všichni
účastníci boje spotřebují svoje možnosti.

## Výrokové údobí
Jakmile je iniciativa rozdělená, přichází chvíle, kdy každý účastník boje musí vyslovit svůj záměr pro dané kolo. Jako první záměr vysloví účastník boje s nejnižší iniciativou, poté ten s druhou nejnižší iniciativou, a tak dále. Účastník boje s nejvyšší iniciativou nemusí říkat svůj záměr a rovnou může konat.

Díky tomuto pořadí tak postava s nejvyšší iniciativou zná záměry všech ostatních a může na ně reagovat. Každá postava tak reaguje na záměry všech postav s nižší iniciativou. Pokud dva nebo více účastníků boje mají stejnou iniciativu, probíhá jejich výrokové údobí v libovolném pořadí, a mohou na sebe navzájem reagovat libovolně.

V případě, že postava s vyšší iniciativou překazí plány postavě s iniciativou nižší, záměr postavy již nejde v tomto kole změnit, neboť ačkoli jedno kolo boje může v reálném čase trvat celou minutu, jedná se stále jen o pár vteřin.

> Boje se účastní na jedné straně rytíř Záviš a rytíř Beneš, na druhé straně jsou bandité Honza a Pepa. Záviš má reflexy 2, oba bandité mají reflexy 1 a Beneš úroveň reflexů 0.

Jako první vynáší svůj výrok Beneš, který chce vést přímý útok. Honza a Pepa jsou sehraní, proto se rozhodnou, že Pepa nastaví Benešovi nohu a Honza do něj strčí. Záviš však jejich záměr odhalí, proto bleskově zaútočí na Pepu, aby mu znemožnil jeho nekalý úmysl.

Výsledek se pak odvíjí mezi hody na boj. Pokud měl Záviš více Úspěchů než Pepa, podařilo se mu zabránit v tom, aby Pepa Beneše podkopl a Beneš tak může vést s Honzou férový boj.

Naopak pokud měl Pepa víc úspěchů než Záviš, podařilo se mu vyhnout se Závišovu útoku a podrazit Beneše.

## Spočítání Výhod a Nevýhod
Následně si každý účastník boj spočítá výsledný počet Výhod či Nevýhod, jak je popsáno Základních pravidlech.

## Boj
Nakonec všichni, kteří přímo bojují (ne každý účastník boje se musí rozhodnout pro aktivní boj) provedou hod na Boj.

## Převaha
Podle převahy se poté rozdělí utrpěné zranění, či se provedou použité Finty.

## Popis
V závěru kola Vypravěč shrne, jak celé kolo probíhalo.
