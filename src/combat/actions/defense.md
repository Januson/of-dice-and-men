# Obrana

Během souboje může nastat chvíle, kdy přímý útok není možný nebo vhodný.
V těchto chvílích se hráč může rozhodnout, že namísto útoku se jeho
postava soustředí plně na obranu.

- Postava je pod palbou. Ve svém tahu však ještě nedojde dost blízko
na to, aby mohla útok opětovat.
- Postava je už hodně zraněná, a tak chce mít větší šanci přežít při
utěku z boje.

Bojový hod při obraně probíhá stejně jako každý jiný bojový hod. S tím
rozdílem, že získá následující výhody.
- Získá výhodu k hodu.
- K výsledku si připočte úspěch navíc.

Bránící se postava však nemůže dosaženou převahu využít pro útok ani
jiné finty. Soustředila se výhradně na obranu, a i když příležitost pro
útok mohla nastat, rozhodla se ji ve prospěch obrany nevyužít.

> Lavar se při lovu dostal do nesnází. Narazil na lítého medvěda.
> Zatím si ho drží od těla, ale uržil už několik šrámů. Jeho společníci
> mu běží na pomoc, a tak musí ještě chvíli vydržet.
> 
> Lavar se rozhodl ustoupit mezi dva vzrostlé stromy a soustředit
> se na obranu. Má poslední dvě kostky, ale díky obraně má na hod
> výhodu.
> 
> Medvěd útočí se třemi úspěchy. Lavar dosáhl také tří úspěchů.
> Dva hodil a jeden získal za obranu.  Štěstěna stála na jeho straně,
> a tak Lavar přežil další kolo.  
