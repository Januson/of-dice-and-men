# Výhody

Během boje mohou nastat situace, které hráči umožní získat výhodu, nebo naopak nevýhodu.

 - Hráč, který získal v boji výhodu, si může přehodit jednu kostku, na které mu padl neúspěch.
 - Hráč, který získal v boji výhodu, si musí přehodit jednu kostku, na které mu padl úspěch.

Maximální hodnota jak pro výhodu tak pro nevýhodu je 5.

Výhody a nevýhody se navzájem ruší. Získá-li postava 2 výhody a 1 nevýhodu, má v tomto kole pouze 1 výhodu.

V jednu chvíli mohou mít výhodu oba soupeři, pokud se jejich výhoda navzájem nevylučuje.

> Rytíř Krag má halapartnu, zatímco jeho soupeř Ivor má střední meč. Krag má tedy výhodu +2 díky jeho o dva stupně delší zbraní. Ivor má však ke svému meči také štít, který mu poskytuje rovněž výhodu +2. Výhody se nevylučují a kostky ukáží, který z nich dokázal výhodu lépe využít.

### Vyvýšený
Postava má výhodu +1 díky lepšímu postavení, či výškové převaze. Jako útok ze stolu, z koně a podobně.

### Útok ze zálohy
Pokud je napadená postava zrovna zaměstnaná jinou činností (již s někým bojuje, zrovna odemyká zámek a pod.) má v tomto kole nevýhodu -2.

### Překvapený
Nevýhoda -2 způsobená pomocí bojové finty jinou postavou. Písek hozený do tváře, strčení.

### Přepadení
Přepadená postava se nebrání. Namísto obrany vypravěč určí úroveň výzvy (CL) kterou útočník musí překonat. Například: napadení vojáka zezadu vyžaduje hod na plížení. Vypravěč určí CL a útočník hodí na úspěch plížení. Hodnota, o kterou útočník přehodil CL přepadeného je úroveň vítěztví, které útočník dosáhl. Přepadení ignoruje zbroj. Pokud útočník neuspěje střet pokračuje jako normální boj. 

### Zranitelný
Postavy ležící či jinak sražené k zemi mají 4 nevýhody. Postih trvá, než se postava zvedne a trvá i během zvedání se.

### Mimo dostřel
Pokud postava při útoku na dálku střílí/hází na příliš velkou vzdálenost
: -XK6 - Postih za střelbu na příliš velkou vzdálenost v závislosti na vzdálenosti a použité zbraně. Vržená sekyra bude mít větší postih, než střela z kuše.

### Vyřazený z boje
Postava svázaná, omráčená, či jinými postavami držená. Pokud útočník hodí proti vyřazené postavě alespoň jedno vítězství, může si vybrat výsledek z libovolné úrovně převahy. Včetně zabití. Zbroj se u vyřazených postav nepočítá.

### Lepší výzbroj
Postava získá nevýhodu -1 pokud čelí lépe vyzbrojenému soupeři. Soupeř je lépe vyzbrojen, pokud je jeho úroveň zbroje alespoň o 2 vyšší.
