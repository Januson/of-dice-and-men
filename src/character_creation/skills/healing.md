# Léčitelství

Léčitelství umožňuje postavě ošetřovat utrpěné zranění sobě, či ostatním.

## Obecné povědomí

Ve světě, kde jde člověku každý den o život jsou léčitelé velmi vyhledávaní. Je třeba si uvědomit, že lidé v tomto období měli jen velmi málo vědomostí o fungování lidského těla. Často když viděli zraněného, nevěděli, jak mu mají pomoct.

Co vědí lidé, kteří neznají ani nejzákladnější techniky Léčitelství?

- pokud krvácíš, ale jsi schopen chodit, přitiskni na ránu hadr a najdi léčitele
- pokud krvácíš, ale nejsi schopen chodit, přitiskni na ránu hadr a volej o pomoc
- pokud tě cokoli bolí už několik dní, vyhledej léčitele

## Příčina smrti

Léčitel je podle své zdatnosti v léčitelství schopen určit příčinu smrti v případech, kde by jiní lidé neměli ponětí.

Příklad: Postava najde mrtvolu člověka, maso ohlodané, kosti zlomené a z nich vysátý morek. Všude spousta zaschlé krve. Postava se rozhodne mrtvolu blíže prozkoumat, níže jsou uvedeny informace, které zjistí podle svého léčitelství:

- Začátečník: člověka zabila skupinka mrchožroutů, leží tu již několik dní.
- Pokročilý: krev v ranách mrtvoly není sražená, takže mrchožrouti tělo jen našli a ohlodali.
- Mistr: namodralý obličej svědčí, že se osoba udusila, podlitiny na krku vylučují jed, mrtvola byla uškrcena
- Velmistr: otlačeniny na krku jsou od rukou, nikoli od škrtidla, průdušnice je rozdrcená, vrah musel být velký silný muž

V závislosti na Vnímání, Lovectví, znalostí taktik a dalších informací, může Vypravěč hráči sdělit více informací, například že mrchožrouti, kteří nebožáka ohlodali, byli ghúlové (taktiky), že byli při nejmenším čtyři a stalo se to jen před pár hodinami (Lovectví), vrah byl nejspíš levák, podle otlačenin měl při škrcení pravý palec přes levý (Vnímání).

## Léčitelské techniky

Osoby, které se opravdu Léčitelství věnují studují takzvané techniky od zkušenějších léčitelů, či ze starých fresek a záznamů z dávných časů, kdy lidé byli vzdělanější než dnes.
