# Hunting

Je dovednost zabývající se získáváním trofejí, tedy různých částí těla ze zvířat, neobvyklých, či magických bytostí. Trofejemi mohou být zuby, drápy, kůže, ale také srdce, či některé specifické orgány.

Lidé získávají trofeje z různých důvodů. Například jako ukázku vlastních schopností si lidé vyrábějí náhrdelníky ze zubů zvířat, které ulovili, nebo si jejich lebky věší na zdi svých loveckých chat.

Lov také umožňuje získat vzácné druhy masa, či drahé kůže. Obojí se dá výhodně prodat a z kůží si pak lovec může nechat vyrobit, vybavení, jako plášť, boty, nebo třeba rukavice.

Poslední typ trofejí se získává pro alchymii. Některá zvířata si vytvářejí vlastní silné jedy, či mohou produkovat kyselinu, hořlavinu nebo jiné zajímavé látky. Některé části těla mají samy o sobě magickou moc. Může to být prach z kostí, magický roh, blána ze srdce, či ocasní žíně. Lovec se může naučit, tyto vzácné trofeje získat a výhodně prodat alchymistům.

## Stopování

Pokud lovec stopuje nějakého tvora, získá pro hod na stopování bonusové kostky za svoji zdatnost v lovectví.

## Získávání trofejí

Trofeje se dělí na několik skupin, každou z nich si lovec musí osvojit zvlášť. Každá skupina trofejí má určitou obtížnost, která musí být nižší nebo stejná, jako zdatnost v Lovectví postavy.

Každá postava automaticky může získávat tři následující trofeje, i když je v Lovectví naprostý začátečník.

## Maso
Začátečník

Postava dokáže z uloveného tvora získat maso. Přibližně půlku celkového množství, a trvá jí to půl hodiny za každých 50 liber masa. Pokročilý lovec dokáže získat tři čtvrtiny a mistr či velmistr mohou získat veškeré maso ze zvířete.

Maso lze prodat řezníkovi, šlechtici, nebo komukoli, kdo si chce přilepšit.

## Kožené odřezky
Začátečník

Pokud postava není zběhlá ve stahování kůží, bude výsledkem jejího snažení nevzhledná useň, kterou prodá nejlépe za třetinu ceny. Postava však místo toho může ze zvířete získat takzvané kožené odřezky, které jsou surovinou pro výrobu některých předmětů. Na odřezky se většinou používají zbytky a nekvalitní části kůže. Postavu, nezkušenou ve stahování kůží však vyjde lépe udělat rovnou odřezky, které pak prodá za větší cenu než špatně staženou kůži.

Odřezky lze prodat koželuhovi, ševci, jircháři, či jakékoliv profesi, která vyrábí kožené předměty.

## Lebka
Začátečník

Postava jednoduše kořisti usekne hlavu, tu pak může dopravit zájemci v syrovém stavu, pokud to bude rychle. Nebo může hlavu očistit a prodat jako lebku. Cena lebky roste s výší zdatnosti v Lovectví.

Lebky většinou kupují bohatí šlechtici, kteří však vyžadují kvalitní zpracování. Hůře očištěné lebky nejpravděpodobněji koupí nějaký nabubřelý měšťan, který si hraje na velkého pána.
