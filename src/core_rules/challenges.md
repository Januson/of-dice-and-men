# Výzvy

Svět je plný nástrah. Hráči budou na svých cestách čelit nebezpečí a překážkám. Těmto překážkám říkame výzvy.

Každá výzva má svou úroveň výzvy v závislosti na své obtížnosti pro obyčejného člověka. Úroveň výzvy závisí pouze na vůli vypravěče a může sahat od 1 (běžné či rutinní úkoly) až po 10 (nemožně obtížné úkoly).


|  Úkol                           | Úroveň výzvy |
|---------------------------------|--------------|
| `Snadný úkol`                   |       1      |
| `Běžný úkol`                    |       2      |
| `Neobvyklý úkol`                |       3      |
| `Odborný úkol`                  |       4      |
| `Obtížný úkol`                  |       5      |
| `Velice obtížný úkol`           |       6      |
| `Extrémně obtížný úkol`         |       7      |
| `Neskutečně obtížný úkol`       |       8      |
| `Nepředstavitelně obtížný úkol` |       9      |
| `Nemožný úkol`                  |      10      |

Výzvy mohou mít jednu ze dvou forem; Činy nebo spory.

## Činy
Čin je jakýkoliv úkon, který hráč vykoná proti něčemu, co mu nemůže svévolně odporovat. Vyšplhat po laně, přeskočit propast, vykovat meč, to všechno mohou být činy. Lano, propast ani kutá ocel se nemohou bránit. Lano může být kluzké, propast může být široká, ale to pouze zvyšuje úroveň výzvy, kterou je potřeba překonat.

> Poslední překážkou mezi Astrid a pokladem jsou zamčené dveře pokladnice.
>
> Vypravěč určí, že otevření tohoto honosného zámku má úroveň výzvy 4.

## Spory
Spor nastává, když se hráč pokouší o úkon proti něčemu, co se může bránit. Kupec si nenechá jen tak vybrat kapsu. Pokud si zloděje všimne, obratem přivolá stráže. Pronásledovaný nečeká až je dopaden, ale bude se snažit své pronásledovatele setřást. V případě sporu určuje úroveň výzvy počet úspěchů dosažený protivníkem.

> Astrid má proč přišla. Teď potřebuje se získaným lupem rychle do bezpečí svého úkrytu. K tomu však potřebuje tiše proklouznout kolem hlídače stojícího u brány.
>
> Hlídač si hodil na vnímání a dosáhl 2 úspěchů. Astrid tedy při plížení musí překonat úroveň výzvy 2.

## Kostky

Pro zdolání výzvy musí hráč dosáhnout alespoň takového množství úspěchů, jaká je úroveň výzvy. Lichá čísla značí neúspěchy, sudá značí úspěchy.

Pro každý čin, který se hráč chystá provést, vypravěč zhodnotí a posoudí jeho obtížnost. Poté mu přiřadí úroveň výzvy (CR) a tu se hráč pokusí překonat.

Hráč má k dispozici tolik kostek, kolik je součet všech jeho vlastností.

Počet kostek, které má hráč k dispozici ke zdolání výzvy určíte následovně: 
- Základ skládající se ze součtu všech vlastností (Zdatnost, Reflexy, Inteligence a vhled)
- Úroveň dovednosti aplikovatelné pro danou výzvu

> Astrid má jeden bod zdatnosti a dva body reflexů. Základ jejího hodu je tedy 3. Navíc má dovednost plížení na druhé úrovni. Astrid má tedy pro proklouznutí kolem hlídače k dispozici 5 kostek.
