# Výzvy

Svět je plný nástrah. Hráči budou na svých cestách čelit
nebezpečí a překážkám. Těmto překážkám říkame výzvy.

Každá výzva má svou úroveň výzvy v závislosti na své obtížnosti
pro obyčejného člověka. Úroveň výzvy závisí pouze na vůli
vypravěče a může sahat od 0 (běžné či rutinní úkoly) až po 9
(nemožně obtížné úkoly).


|  Úkol                           | Úroveň výzvy |
|---------------------------------|--------------|
| `Snadný úkol`                   |       0      |
| `Běžný úkol`                    |       1      |
| `Neobvyklý úkol`                |       2      |
| `Odborný úkol`                  |       3      |
| `Obtížný úkol`                  |       4      |
| `Velice obtížný úkol`           |       5      |
| `Extrémně obtížný úkol`         |       6      |
| `Neskutečně obtížný úkol`       |       7      |
| `Nepředstavitelně obtížný úkol` |       8      |
| `Nemožný úkol`                  |       9      |

Výzvy mohou mít jednu ze dvou forem; Činy nebo Střety.

## Činy
Čin je jakýkoliv úkon, který hráč vykoná proti něčemu, co mu
nemůže svévolně odporovat. Vyšplhat po laně, přeskočit propast,
vykovat meč, to všechno mohou být činy. Lano, propast ani kutá
ocel se nemohou bránit. Lano může být kluzké, propast může být
široká, ale to pouze zvyšuje úroveň výzvy, kterou je potřeba
překonat.

> Poslední překážkou mezi Astrid a pokladem jsou zamčené dveře
> pokladnice.
>
> Vypravěč určí, že otevření tohoto honosného zámku má úroveň
> výzvy 4.

## Střety
Střet nastává, když se hráč pokouší o čin proti někomu, kdo se
může bránit. Kupec si nenechá jen tak vybrat kapsu. Pokud si
zloděje všimne, obratem přivolá stráže. Pronásledovaný nečeká až
je dopaden, ale bude se snažit své pronásledovatele setřást. V
případě střetu určuje úroveň výzvy počet úspěchů dosažený
protivníkem.

> Astrid má proč přišla. Teď potřebuje se získaným lupem rychle
> do bezpečí svého úkrytu. K tomu však potřebuje tiše
> proklouznout kolem hlídače stojícího u brány.
>
> Hlídač si hodil na vnímání a dosáhl 2 úspěchů. Astrid tedy při
> plížení musí překonat úroveň výzvy 2.

## Výzvy proti vlastnostem
Během hry může nastat situace, kdy Postava potřebuje překonat
překážku, u které nelze použít žádnou Dovednost. V takovém
případě může Vypravěč po Hráči chtít takzvanou Výzvu proti
vlastnosti.

Výzva proti vlastnosti je hod na Zdatnost, Reflexy, Intelekt,
nebo Vhled. Od běžné Výzvy se liší tím, že Hráč má na hod pouze
svoje Základní kostky. Získá však na tento hod jednu Výhodu za
každou úroveň testované Vlastnosti.

> Barbar Kern čelí otravě. Pokousala ho jedovatá nestvůra a musí
> zjistit, zda se jeho tělo doháže jedu ubránit. Jeho Základní
> kostky jsou 4, a z toho má druhou úroveň Zdatnosti. Pro tuto
> výzvu má tedy čtyři kostky a dvě Výhody - jednu za každou
> úroveň Zdatnosti.

## Kostky

Pro zdolání výzvy musí hráč dosáhnout alespoň o jeden úspěch
více, něž jaká je úroveň výzvy. Lichá čísla značí neúspěchy,
sudá značí úspěchy.

Pro každý čin, který se hráč chystá provést, vypravěč zhodnotí a
posoudí jeho obtížnost. Poté mu přiřadí úroveň výzvy (CR) a tu se
hráč pokusí překonat.

Počet kostek, které má hráč k dispozici ke zdolání výzvy určíte
následovně:
- Základ skládající se ze součtu všech vlastností (Zdatnost,
  Reflexy, Inteligence a vhled)
- Úroveň dovednosti aplikovatelné pro danou výzvu

Maximum kostek, které lze v  jednom hodu použít je **deset**.
Může se stát, že by hráč měl v některých situacích nárok na více
než deset kostek. I v těchto případech platí maximum deseti
kostek. Přebytečné kostky je však možné vyměnit za Výhody.

> Astrid má jeden bod zdatnosti a dva body reflexů. Základ jejího
> hodu je tedy 3. Navíc má dovednost plížení na druhé úrovni.
> Astrid má tedy pro proklouznutí kolem hlídače k dispozici 5
> kostek.
