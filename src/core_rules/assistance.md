# Pomoc

Hrdinové na svých výpravách často čelí obtížným úkolům a smrtícím nástrahám. Nemusí jim však čelit sami. V těžkých chvílích jim mohou jejich druhové pomoci.

Postava může jiné postavě pomoci s úkonem pokud je daná pomoc logicky možná. V takovém případě vypravěč určí úroveň výzvy (CR) a hráč se pokusí tuto výzvu překonat. Za každý úspěch, o který danou výzvu překoná získá postava, které pomoc poskytuje ke svému hodu výhodu.

Pomoc je však dvousečná zbraň a tak může ve zdolání úkonu nejen pomoci, ale i uškodit. Pokud postava nezdolá výzvu pro poskytnutí pomoci, tak za každý chybějící úspěch získá postava, které je pomoc poskytnuta ke svému hodu nevýhodu.

> Nalaar, místní ranhojič, se snaží zachránit krvácejícího čeledína, kterého potrhal vlk. Jeho učedník, Valo, se snaží mu s ošetřováním pomoct.
>
> Vypravěč určí, že pro úspěšnou pomoc musí překonat úroveň výzvy (CR) 3. Valo dosáhne 4 úspěchů a poskytne tak Nalaarovi během ošetření čeledína 1 výhodu.
