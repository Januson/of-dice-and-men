# Výhody a Nevýhody

Z některých situací může vyplynout, že postava je při čelení dané
výzvě ve výhodné nebo naopak nevýhodné pozici.

Těmto situacím říkáme, že postava má Výhodu nebo Nevýhodu.

## Výhoda
Mít Výhodu znamená, že pokud na některé z kostek padne Neúspěch,
smíš s tou kostkou hodit ještě jednou. Platí výsledek druhého
hodu.

Postava může mít najednou maximálně pět Výhod. Nadbytečné Výhody
Postava ztrácí.

> Astrid utíká s lupem a potřebuje se rychle dostat přes zeď
> panství, které vykradla. Prozíravě si tam předem připravila
> lano a do zdi zatloukla skoby. Astrid tak má pro toto šplhání
> dvě Výhody.

## Nevýhoda
Nevýhoda je přesný opak Výhody. Pokud na kostce hodíš Úspěch, ale
máš na hod Nevýhodu, musíš vybrat jednu z kostek, na níž padl
úspěch a hodit s ní ještě jednou.

Ať padne cokoliv, počítá se pouze výsledek druhého hodu.

Postava může mít najednou maximálně pět Nevýhod. Nadbytečné
Nevýhody Postava ztrácí.

> Astrid utíká s lupem a potřebuje se rychle dostat přes zeď
> panství, které vykradla. Lup je velmi těžký a tak se jí poleze
> špatně. Navíc se rozpršelo a tak je zeď kluzká. Astrid má tedy
> pro toto šplhání dvě Nevýhody.

## Sčítání Výhod a Nevýhod
Výhod i Nevýhod může Postava získat více najednou. Z každého
zdroje však lze čerpat pouze jednu Výhodu, či Nevýhodu.

Výhody a Nevýhody se od sebe navzájem odečítají. Pokud tedy
Postava získá stejný počet Výhod a Nevýhod, hází jako kdyby
žádnou Výhodu ani Nevýhodu neměla.

> Astrid utíká s lupem a potřebuje se rychle dostat přes zeď
> panství, které vykradla. Lup je velmi těžký a tak se jí poleze
> špatně. Prozíravě si tam však připravila lano a do zdi
> zatloukla skoby. Astrid má tedy pro toto šplhání jednu Výhody.

## Výměna Výhod a Nevýhod za kostky
Získane Výhody a Nevýhody lze vyměnit za kostky. Všechny tyto
výměny jsou dobrovolné.

Pokud postava získá Výhodu, může ji vyměnit za kostku navíc.
Pokud by Postava házela čtyřmi kostkami a měla dvě Výhody, může
se rozhodnou je vyměnit za kostky a házet tak šesti kostkami.

Stejně tak, pokud Postava získá nevýhodu, může se rozhodnout svůj
hod snížit a tak zrušit danou Nevýhodu.
Pokud by Postava házela čtyřmi kostkami a měla dvě Nevýhody, může
se rozhodnou obětovat kostky a házet tak pouze se dvěmi kostkami.

> Postava se chystá čelit náročné výzvě. Má k dispozici tři
> kostky a tři Výhody. Ještě před hodem samotným se rozhodne
> vyměnit dvě Výhody za dvě kostky navíc, takže bude házet pěti
> kostkami a zůstane jí jedna Výhoda na přehození neúspěchu.

Výměnu lze provést i opačně.

- Pokud má postava 6 kostek a žádnou Výhodu, může obětovat kostky
  a Výhody získat.
- Pokud má postava 6 kostek a žádnou Nevýhodu, může si přidat
  kostky, ale získá Nevýhody.

Postava nikdy nesmí použít víc jak 10 kostek a zároveň nesmí mít
více než 5 Výhod/Nevýhod.

Veškeré kostky a Výhody/Nevýhody navíc propadají.
